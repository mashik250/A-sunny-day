ডেইলি স্টারের শিরোনাম ও মোদীর আমেরিকা সংকট (https://www.facebook.com/photo/?fbid=623533817052156&set=a.298263012912573)

আমি ট্রাম্প ও মোদির সাক্ষাৎকারটি দেখেছি। সেখানে সাংবাদিকদের প্রশ্নের জবাবে ট্রাম্প প্রথমত বাংলাদেশের পরিবর্তনে মার্কিন ডিপস্টেটের কোন ভূমিকা থাকার কথা অস্বীকার করেন। দ্বিতীয়ত, বাংলাদেশ নিয়ে কয়েকটি খামোখা মন্তব্য করার পর (শত বছর প্রভৃতি), বাকীটা বলার জন্য মোদির দিকে বল ঠেলে দেন ("I will leave [the rest of] Bangladesh [conversation] to the Prime Minister")। ব্র্যাকেটের শব্দগুলো এ জাতীয় সংবাদ সম্মেলন দীর্ঘদিন থেকে অনুসরণে আমি আমার অভিজ্ঞতা থেকে যোগ করেছি। কারণ এসব যৌথ সংবাদ সম্মেলনে সাধারণত কোন একজন আংশিক উত্তর দিয়ে উত্তরের বাকীটা অন্য জনকে দিতে বলা খুবই সাধারণ চর্চা। কিন্তু ডেইলি স্টার তার শিরোনামে I will leave Bangladesh to the Prime Minister-কে অনুবাদ করেছে, “বাংলাদেশের বিষয়গুলো মোদির হাতে ছেড়ে দিচ্ছি।” এটি স্পষ্টতই পত্রিকাটির ভুলভাল (অথবা মতলববাজী) অনুবাদ।

ডেইলি স্টার যদি ইংরেজি না-বুঝে এই শিরোনাম করে থাকে সেক্ষেত্রে সেখানে এটি পত্রিকাটির অযোগ্যতা। আর যদি তারা ইংরেজি বুঝে এই শিরোনামটি করে থাকে, তাহলে পত্রিকাটির বিরুদ্ধে পক্ষপাতিত্বের অভিযোগের ঘি হিসেবে এটি ব্যবহৃত হবে। দেশের প্রথম সারির ইংরেজি পত্রিকা, যেখানে আমি দীর্ঘদিন প্রায় কয়েক ডজন কলাম লিখেছি, তার জন্য দুটি অভিযোগই বিব্রতকর।

- সুলতান জাকারিয়া
